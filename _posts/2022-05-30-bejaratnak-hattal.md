---
layout: post
title: Szerepjátékokról A Bejáratnak Háttal podcastban
comments: true
---

# Szerepjátékokról A Bejáratnak Háttal podcastban

Egy cimborámmal indítottunk egy podcastot, amelyben kulturális témákról 
beszélgetünk. Időnként csapongunk, időnként vitatkozunk, kicsit a kötetlen, sör 
melletti beszélgetések hangulatát igyekszünk megidézni, ezért aztán valóban 
egy-egy sör mellett készítjük a felvételt. Ha szívesen belehallgatnátok a 
podcastba, megtaláljátok a legfontosabb platformokon, de a 
[Spotify](https://open.spotify.com/show/2R20s491Qp11pIBlC291UC?si=39aa413c6b204409) 
és a [YouTube](https://www.youtube.com/channel/UCjapO2A0reNA70T6WZNcEUw/videos) 
linkeket ide is beemelem. Jelenleg egyébként két évad között vagyunk és már 
készítjük a második kanyar anyagát. Abban is lesznek olyan műsorok, amelyek 
számot tarthatnak a fantasztikumot kedvelők érdeklődésére.

![Heimurinn varjai](/assets/heimurinn-crows.jpeg)

Az első évad befejező, nyolcadik részében a szerepjátékokról volt szó. Az 
epizódban vendégünk is volt Seress Gábor személyében, aki a 
[Heimurinn](https://heimurinn.hu/) fantasy szerepjáték megalkotója. A nordikus, 
komor hangulatra épülő játék ingyenesen letölthető a link mögött, de felhívnám a 
figyelmet a _Támogatás_ menüpontra, ahol egy sör vagy kávé árával kifejezheted, 
hogy értékeled a Heimurinn rendszerébe és világába fektetett munkát, időt, és 
kreatív energiákat.

Hamarosan jövök egy Heimurinn témájú poszttal is, addig szívből ajánlom, hogy 
ismerkedjetek ezzel a remek világgal.