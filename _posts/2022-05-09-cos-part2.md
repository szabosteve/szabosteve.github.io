---
layout: post
title: Curse of Strahd kampányösszegzés – 2. rész 
comments: true
---

# Curse of Strahd kampányösszegzés – 2. rész

## Amivel problémám volt...

Előljáróban el kell mondanom, hogy először valamikor a '90-es években jártam 
Baroviában, akkor még AD&D alatt. Aztán a 3. kiadás idején is volt egy Ravenloft 
kampányunk, voltaképp ugyanazzal a csapattal, amellyel a _Curse of Strahd_-ot is 
végigjátszottuk. Abban viszont én játékos voltam, nem DM. A 4. kiadással szinte 
egyáltalán nem játszottam, így abban nincs Ravenloft élményem. Ez a szetting 
tehát nagyon közel áll a szívemhez. Mindezt azért írtam le, hogy megfelelő 
kontextust teremtsek a következő kijelentésemnek.

A _Curse of Strahd_ – ahogyan azt a WotC publikálta – a kihagyott lehetőségek 
kampánya. Rengeteg jó ötlet van benne, számos emlékezetes NPC-vel, és érdekes 
helyszínekkel – ezt fölösleges volna vitatni. A legfőbb problémám az, hogy a 
rengeteg tartalom ellenére mégis számos helyen vázlatos, néhány helyen pedig 
egyenesen lapos. Említek két példát. A Ravenloft Kastélyban a Strahddal való 
első találkozást, ahogyan azt a könyv felvázolja, az egyenesen kiábrándító. 
Ehhez hasonlóan, az Apát karaktere és a hozzá tartozó helyszín a legérdekesebbek 
közé tartoznak, a személye köré szőtt egyik történet megoldása (a menyasszonyi 
ruhára gondolok) olyan gyenge ötlet, hogy az súlytalanná teszi az egyébként 
sötét és bizarr sztorit. Ezt egyébként nem csupán én, de minden általam ismert 
DM lecserélte valami sokkal emlékezetesebb dologra.

Ez a vázlatosság és az időnként előforduló ötlettelenség sok munkát ad az ezeket 
kiküszöbölni, vagy legalábbis enyhíteni vágyó DM-eknek. A D&D közösség ehhez 
nagyon magas színvonalú segédanyagokat hozott létre az elmúlt években, ezek 
közül a számomra legfontosabbakat lejjebb felsorolás szerűen összegyűjtöttem. A 
probléma viszont továbbra is adott, rengeteg plussz időt kell a DM-nek 
befektetnie ahhoz, hogy a történet jól szóljon. Ha pedig egy – a függelékeket 
nem számolva – 208 oldalas kampány feldolgozása (elolvasás, megértés, kiterjedt 
jegyztetelés, stb.) után a DM-nek még mindig ki kell dologznia rengeteg fehér 
foltot a fordulópontokat jelentő eseményekkel kapcsolatban is, akkor ott a 
szerzők sokkal inkább ambíciózusak, mint hatékonyak voltak. Félreértés ne essék, 
nem a rögtönzéssel van problémám és azt sem várom el, hogy minden apróság 
részletesen ki legyen dolgozva. Az olyan alkalmakat viszont, mint amilyen a 
csapat első jelentős találkozása a gróffal, érdemes megtervezni és ehhez nem sok 
fogódzót ad a kampány (helyesebben: ami fogódzót ad, azt nem érdemes 
felhasználni).

![CoS](/assets/cos2.jpeg)

Ennél kevésbé jelentős probléma a könyv fejezeteinek sorrendje. Valamilyen oknál 
fogva a kötet negyedik fejezete tartalmazza Ravenloft Kastélyának leírását, 
amelyre jó eséllyel komolyabban csupán a kampány végén lesz szükség. Szóval 
minden egyes alkalommal ha egy helyszín leírását akarja az olvasó ellenőrizni – 
Barovia faluját kivéve, mert az a kastély leírása előtt kapott helyet – át kell 
lapzza a kötet leghosszabb fejezetét. Ez szőrszálhasogatásnak tűnhet, de ha 
figyelembe vesszük, hogy egy kampány alatt hány alkalommal kell fellapozni 
információért a kötetet, akkor talán érthetőbb a panasz. Én végül apró 
ragasztócsíkokkal jelöltem meg az egyes fejezeteket, hogy könnyebb legyen a 
tájékozódás.

### Források

Számomra – és úgy gondolom a játékosok számára is – nagy élmény volt ez a 
kampány, a fentebb felsorolt kifogások és egyéb bosszantó apróságok ellenére is. 
Ehhez viszont legalább annyira kellettek a már említett közösségi anyagok, mint 
amennyire szükséges maga a kampánykönyv. A legfontosabb anyagokat linkelem be, 
ezeken keresztül sok egyéb forrás is megtalálható.

* [A Curse of Strahd subreddit](https://www.reddit.com/r/CurseofStrahd/)
* [DragnaCarta CoS:Reloaded anyagai](https://www.reddit.com/r/CurseofStrahd/comments/9bpzbh/curse_of_strahd_reloaded_compilation_thread/)
* [MandyMod Fleshing Out CoS sorozata](https://www.reddit.com/r/CurseofStrahd/comments/9pbka6/fleshing_out_curse_of_strahd_master_table_of/)
* [A Lunch Break Heroes rövid áttekintő videója az elérhető forrásokról](https://www.youtube.com/watch?v=j7tlBi0c-yk) 
  – ezen a YouTube csatornán egyéb anyagok is találhatóak a kampányhoz, érdemes 
  átnézni őket.
* [CoS az Elven Tower-en](https://www.elventower.com/curse-of-strahd-guide/)